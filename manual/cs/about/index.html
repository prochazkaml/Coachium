<h1>Co je to Coachium?</h1>

<p>
	Coachium slouží jako webová alternativa k softwaru Coach vyvíjený firmou CMA Amsterdam, který je určen ke komunikaci s rozhraními a čidly od téže firmy (momentálně je Coachiem podporovaný pouze €Lab a inteligentní čidla), se kterými lze provést měření různých fyzikálních veličin a zaznamenat jejich výsledky do grafu.
</p>

<p>
	Coachium se rovněž snaží relativně komplexní software CMA Coach zjednodušit, aby mohl být jednoduše přístupný každému. CMA Coach je totiž velmi obsáhlý software, což ale znamená, že i ty nejjednodušší operace vyžadují po uživateli některé základní znalosti o používání tohoto softwaru (např. pokud si přejete provést měření do grafu, musíte nejprve vědět, že musíte nejdříve vytvořit panel grafu, nastavit ho, pak nakonfigurovat měření a teprve poté ho spustit), bez kterých se neobejdete.	
</p>

<p>
	Díky jednoduchému uživatelskému rozhraní v Coachiu vše dává smysl, veškeré operace, které byste si přáli provést, jsou dostupné na panelu s ikonkami, jejichž funkce jsou vždy srozumitelně popsané; nic není nikde zbytečně skryté.
</p>

<p>
	Proto se Coachium od starého CMA Coache musí trochu lišit. Coachium funguje na principu „sešitu“, tj. když uživatel otevře Coachium, může vytvořit libovolný počet měření a grafů, která poté uloží jako jeden „sešit“ (např. pokud provádíte volt-ampérovou charakteristiku několika komponent, nemusíte každou komponentu ukládat jako samostatný soubor). Samozřejmě máte možnost (a je silně doporučeno) si každé měření pojmenovat, aby se v odevzdaném sešitu vyučující vyznal.
</p>

<p>
	A navíc, jelikož je Coachium vyvíjen ve 21. století, obsahuje i některé moderní „vychytávky“, např. máte možnost si uložit svůj sešit měření přímo na Váš Google Disk s jediným kliknutím, odkud ho můžete ihned odevzdat vyučujícímu přímo na Google Učebnu.
</p>

<p>
	Nyní pevně doufáme, že jsme Vás seznámili o tom, co to Coachium vlastně je, a zároveň doufáme, že si práci s ním užijete!
</p>
