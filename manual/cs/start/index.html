<h1>Seznámení se s prostředím Coachium</h1>

<p>
	Pokud máte připojené zařízení (či jste program spustili v režimu hosta),
	Coachium otevře své hlavní rozhraní. Dělí se na několik částí,
	jež jsou níže popsány.
</p>

<h2>Stavový panel</h2>

<p>
	Slouží k zobrazení současného stavu programu –
	připojení a odpojení zařízení, zda právě probíhá či skončil záznam,
	zda vybíráte datovou oblast apod.
</p>

<p>
	Také obsahuje tlačítko k odpojení se od zařízení či k opětovném připojení se k zařízení. 
</p>

<h2>Panel akcí</h2>

<p>
	Obsahuje všechny možnosti, které vám jsou dostupné –
	načítání a ukládání souborů, spouštění a správa záznamů,
	nastavení zobrazení dat atd.
</p>

<p>
	Pokud je tlačítko zcela černé, můžete na něj kliknout.
	Pokud je spíše takové zašedlé,
	je neaktivní a kliknutím na něj nebude provedena žádná operace.
</p>

<p>
	O těchto možnostích se více dozvíte v následujících kapitolách nápovědy.
</p>

<h2>Hlavní prostor</h2>

<p>
	Zaujímá většinu obrazovky.
	Zde se zobrazí zaznamenaná data, když nějaká zaznamenáte
	(buď ve formě grafu či tabulky, můžete si zvolit).
</p>

<h2>Postranní panel</h2>

<p>
	Nachází se na něm všechny dostupné porty, jimiž zařízení disponuje.
</p>

<p>
	Pokud je k některému připojeno čidlo, daný port se „rozsvítí“,
	zobrazí základní informace o čidlu a pravidelně se aktualizuje s aktuální hodnotou čidla.
</p>

<p>
	Kliknutím na připojené čidlo můžete čidlo vynulovat či navrátit jeho původní hodnotu.
</p>

<p><b>Poznámka</b>: Tento panel je skrytý v režimu hosta.</p>
