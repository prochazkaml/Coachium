<h1>Vytvoření záznamu</h1>

<p>
	Coachium je primárně určen k záznamu dat a k jejich manipulaci.
</p>

<p>
	Pokud si chcete vytvořit záznam, je třeba mít ve vašem zařízení
	zapojené alespoň jedno čidlo (to poznáte, pokud se vám alespoň jeden
	z jinak šedých bloků na postranním panelu rozsvítí s jinou barvou).
	Jestliže tuto podmínku splňujete, můžete kliknout na tlačítko
	„Přidat nový záznam do sešitu“
	(<img style="height: 16px; margin: 0 4px;" class="HELP_RUN_SCRIPT" script="thisel.src = get_id('capturestartbutton').children[0].src;">).
</p>

<p>
	Zobrazí se okno „Nastavení záznamu“, kde můžete vybrat, která čidla pro záznam využijete.
	Můžete zde také nastavit název tohoto záznamu, při jaké frekvenci bude zařízení zaznamenávat
	a jak dlouho. Nejprve si však musíte vybrat režim záznamu – buď normální režim, nebo režim X-Y.
</p>

<h2>Normální režim</h2>

<p>
	V normálním režimu lze vybrat libovolné množství čidel (v rámci schopností hardwaru),
	které budou zaznamenávány zároveň a budou zobrazeny na ose Y v závislosti na čase.
</p>

<h2>Režim X-Y</h2>

<p>
	V režimu X-Y si můžete vybrat právě 2 čidla, jedno pro každou osu (X, Y).
	Užitečné pro porovnávání různých veličin, kde není potřeba zobrazovat čas
	(např. voltampérová charakteristika součástky).
</p>

<h2>Podmíněný záznam</h2>

<p>
	Nepovinnou možností je tzv. podmíněný záznam, který vyčká na splnění podmínky,
	než spustí záznam. Pro definici této podmínky stačí přetáhnout jedno z připojených čidel
	do pravé dolní oblasti okna. Pod ní se po přetažení zobrazí možnosti,
	kde můžete nastavit podmínku ke spuštění záznamu.
</p>

<h2>Spuštění a zastavení záznamu</h2>

<p>
	Pokud se ve spodní části okna nezobrazuje chybová hláška,
	znamená to, že Vaše nastavení jsou platná a 
	můžete kliknutím na tlačítko "Spustit" záznam spustit.
</p>

<p>
	Záznam poběží přesně po zadanou dobu.
	Pokud však potřebujete záznam předčasně ukončit,
	můžete kliknout na tlačítko „Zastavit záznam“
	(<img style="height: 16px; margin: 0 4px;" class="HELP_RUN_SCRIPT" script="thisel.src = get_id('capturestopbutton').children[0].src;">).
</p>
