<h1>Pokročilé možnosti</h1>

<p>
	Abyste nejlépe využili Coachium, měli byste znát jeho pokročilé možnosti.
	Naleznete je v podmenu „Pokročilé možnosti“
	(<img style="height: 16px; margin: 0 4px;" class="HELP_RUN_SCRIPT" script="thisel.src = get_id('advancedbutton').children[0].src;">).
</p>

<h2>Vkládání poznámek</h2>

<p>
	Pro anotaci naměřených dat (např. s výsledkem výpočtů na základě naměřených dat) lze využít funkci přidávání poznámek. 
	Kliknutím na „Správce poznámek“
	(<img style="height: 16px; margin: 0 4px;" class="HELP_RUN_SCRIPT" script="thisel.src = get_id('advancedpopup_notemgr').children[0].src;">)
	v podmenu pokročilých možností se objeví okno k tvorbě nových poznámek či k úpravě stávajících (na jednom záznamu jich může být téměř neomezeně mnoho).
</p>

<p>
	Pro vytvoření poznámky napište obsah své poznámky do textového pole vpravo
	a poté klikněte na tlačítko „Vytvořit poznámku“.
	Graf ztmavne, kurzor myši přesuňte na libovolný bod na grafu, na který chcete, aby poznámka ukazovala,
	a stiskněte levé tlačítko myši. Poznámka se nyní uloží na toto vybrané místo.
</p>

<p>
	Pokud chcete poznámku přesunout, ve správci poznámek ji v seznamu vlevo vyberte
	a vpravo klikněte na tlačítko „Přesunout poznámku...“.
	Postupujte stejně, jako kdybyste vytvářeli novou poznámku.
</p>

<p>
	Pro změnu textu poznámky ji ve správci poznámek v seznamu vlevo vyberte,
	v textovém poli vpravo upravte její obsah a klikněte na tlačítko „Uložit změny“.
	Do poznámky se nyní uloží upravený obsah.
</p>

<p>
	K odstranění poznámky ji ve správci poznámek v seznamu vlevo vyberte
	a vpravo klikněte na tlačítko „Odstranit poznámku“.
	Poznámka zmizí z grafu i ze seznamu.
</p>

<h2>Prokládání funkce</h2>

<p>
	Proložení zaznamenané křivky funkcí je jedním z nejúčinnějších metod analýzy křivky.
	Tato metoda se pokusí vytvořit křivku vyjádřenou jednoduchou rovnicí o malém množství parametrů,
	která se co nejvíce podobá vstupním datům
	(jež jsou sama o sobě nepřesná, jelikož vždy obsahují nějakou odchylku kvůli nepřesnosti čidla,
	proložením funkce lze při dostatečném počtu vzorků tuto odchylku do jisté míry eliminovat).
</p>

<p>
	Kliknutím na „Proložit funkci“
	(<img style="height: 16px; margin: 0 4px;" class="HELP_RUN_SCRIPT" script="thisel.src = get_id('advancedpopup_fitfunction').children[0].src;">)
	v podmenu pokročilých možností se objeví okno, kde můžete vybrat,
	které čidlo chcete proložit a jakou funkcí ho chcete proložit.
	Pod výběrem budou vypsány koeficienty pro výpočet funkce
	(pokud lze vybranou funkci vůbec proložit) a tlačítko,
	které při začkrtnutí zobrazí funkci na grafu
	(či se její příslušné hodnoty zobrazí v tabulce).
</p>

<h2>Export do souborů .csv či .svg</h2>

<p>
	Tuto funkci využijete pouze pokud chcete výsledky své práce
	zobrazit mimo program Coachium. Můžete data naměřená z vybraného záznamu
	exportovat buď do tabulky formátu CSV kliknutím na tlačítko „Exportovat tabulku (.csv)“
	(<img style="height: 16px; margin: 0 4px;" class="HELP_RUN_SCRIPT" script="thisel.src = get_id('advancedpopup_exportcsv').children[0].src;">),
	jenž otevře každý moderní tabulkový procesor, např. LibreOffice Calc, Google Tabulky nebo Microsoft Excel;
	či do obrázku formátu SVG kliknutím na tlačítko „Exportovat graf (.svg)“
	(<img style="height: 16px; margin: 0 4px;" class="HELP_RUN_SCRIPT" script="thisel.src = get_id('advancedpopup_exportsvg').children[0].src;">),
	jenž otevřete v programu InkScape, Adobe Illustrator apod.
</p>
